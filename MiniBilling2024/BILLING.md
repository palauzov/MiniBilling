# Билинг в Методия
## Терминология
### Отчет (reading)
Показанието, което е взето от разходомера. Например, при услуга за електричество това е потреблението в кВ/ч.
### Изчисление (measurement)
Разликата между две показания.
### Текуща сметка (live billing)
Това е сметка в реално време на база на текущото потребление.
### Билинг цикъл (billing cycle)
Периодът между издаването на две последователни фактури. Обикновено това е един месец, но може да варира в зависимост от условията на доставчика.
### Билинг схема (billing schema)
Определя кога и как да бъде таксуван даден потребител за услугата, която ползва спрямо договора и тарифата.
### Тарифа (tariff)
Определя продуктите и цените.
### Фактура (invoice)
Документ, издаван от доставчика на услуги, който описва продуктите или услугите, които са включени в тарифата на клиента
и общата сума, която трябва да се плати.
#### Линия (line)
Компонент на фактурата, който включва цена, количество и ДДС.
Може да има няколко типа линии:
- за базовия продукт по услугата, която отразява консумацията (колко ток или газ си изразходил)
- такси наложени от доставчика, свързани с доставката на услугата
- данъци наложени от държавата (освен ДДС)

## UK Billing
Както става ясно от терминологията, има няколко типа продукти, които Методия поддържа специално за UK. Някои по често срещани са:
- Standing Charge - доставчиците обикновено налагат такса за използване, която се начислява на дневна база
  за всеки ден, в който се предоставя услугата, без значение дали се използва.
- Climate Change Levy (CCL) - държавата от своя страна налага допълнителен данък (освен ДДС/VAT), който е насочен към компаниите,
  които използват газ, ток или твърди горива. Данък се изразава под формата на цена за кВ/ч.
  Той цели да стимулира намаляване на въглеродните емисии и подобряване на енергийната ефективност. Стойността на CCL също се облага с ДДС/VAT.
  Бизнесите са допълнително стимулирани да подобряват енергийната ефективност и чрез възможността да сключат споразумение с държавата
  за изпълнение на определени цели, свързани с подобряване на енергийната ефективност.
  Ако целите бъдат достигнати, държавата издава сертификат наречен Climate Change Agreement,
  който намалява цената на CCL данъка с определен процент.
- Отстъпки - възможно е доставчикът да иска да представи определени отстъпки под формата на отделна линия.

### VAT/ДДС
Във Великобритания има и някои облекчения за процента ДДС. Той може да бъде 5% или 20%.
Ето някои случаи, при които се налага 5% ДДС:
- Енергия за нестопански цели - използвана за домашни или жилищни цели
- Малки количества използвана енергия - за газ, това е по-малко от 4,397 кВ/ч на месец.
  За електричество, това е по-малко от 1,000 кВ/ч на месец.
- компании с VAT сертификат - бизнесът може да се квалифицира за намален процент за част (или цялата) енергия,
  ако тя се използва за определени цели, като нестопанска дейност или благотворителна цел.

